<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <link rel="stylesheet" href="styles.css">
    <script src="app.js"></script>
    <title>Рила планина</title>
</head>

<body>
    <header>
        <h1>
            <p>
                Рила
            </p>
        </h1>
    </header>
    <nav class="navbar">
        <a href="index.html">Начална страница</a>
        <div class="dropdown">
            <button class="dropbtn">Планини
                <i class="fa fa-caret-down"></i>
            </button>
            <div class="dropdown-content">
                <a href="vitosha.html">Витоша</a>
                <a href="pirin.html">Пирин</a>
                <a href="rila.html">Рила</a>
                <a href="rodopi.html">Родопи</a>
                <a href="stara-planina.html">Стара Планина</a>
            </div>
        </div>
        <a href="https://www.sinoptik.bg/locations/europe/bulgaria">Времето</a>
        <a href="./contacts.html">Контакти</a>
    </nav>
    <main>
        <aside class="vertical-menu">
            <a href="vitosha.html">Витоша</a>
            <a href="pirin.html">Пирин</a>
            <a href="rila.html">Рила</a>
            <a href="rodopi.html">Родопи</a>
            <a href="stara-planina.html">Стара Планина</a>

        </aside>
        <section>
                <img src="./images/rila_7lakes.jpg" alt="Rila Seven Lakes">
            <p>
                Рила е най-високата планина в България и на целия Балкански полуостров. В европейската “класация” заема
                престижното 6-то място, като пред нея са: Кавказ (връх Елбрус - 5642 м), Алпите (връх Монблан - 4807 м),
                Сиера Невада (връх Муласен - 3482 м), Пиренеите (връх Ането - 3404 м) и вулканът Етна (3340 м). Тя е
                средищна планина за полуострова и негов главен орографски и хидрографски възел. Съставна част е от
                Рило-Родопския масив и заема неговия северозападен край.
                Най-старото име на планината е Доункас, дадено и от траките. Означава място с много вода. Тракийско е и
                другото и име - Роула, което славяните видоизменят на Рила. То също е свързано с многоводието на
                планината
                (означава “водна планина”).
            </p>
            <p>
                Основният градивен елемент в планината е гранитът. Срещат се още мрамор, кристалинни шисти и други.
                Двукратното заледяване на Рила е играло важна роля при формирането на нейния релеф. Множеството циркуси,
                добре очертаните трогови (ледникови) долини, алпийските върхове и глациалните езера са доказателство за
                това.
            </p>
            <p>
                Климатът на Рила се обуславя от нейното географско положение и е на границата между континенталния и
                преходносредиземноморския климат, а микроклиматът - от височинните пояси и от почвената и растителна
                покривка. Най-ниската средномесечна температура е отчетена през февруари на връх Мусала - минус 11.6° С.
                Пак
                там е измерена и абсолютната минимална температура досега в България - минус 31.2° С (през февруари).
                През
                август средната температура на върха е 5.4° С, а абсолютната максимална температура, измерена на Мусала
                е
                18.7° С.
            </p>
            <p>
                Ветровете в Рила духат основно от запад и югозапад. По-рядко и по-умерени са северозападните и
                североизточните, а северните, южните и югоизточните ветрове не играят съществена роля. Количеството на
                валежите е значително, като на Мусала падат годишно около 1200 мм, от които близо 80 на сто са от сняг.
                По
                средновисоките и алпийските части на планината снежната покривка често надхвърля 2 метра. Всички тези
                изброени климатични фактори създават предпоставки за лавини (особено в най-алпийските части на
                планината).
            </p>
            <img src="./images/rila-flower.jpg" alt="Rila flower">
            <p>
                Рила има следните граници (по посока на часовниковата стрелка): на север - река Джубрена, Клисурската
                седловина и река Клисурчица я отделят от Верила. Самоковското поле, Река Бистрица, Боровецката
                седловина,
                реките Малка Сливница, Сливница и Марица (до Долна баня) я делят от Ихтиманска Средна гора.
                Костенецко-Долнобанска котловина, река Марица, до сливането и с река Яденица, отделят Рила от
                най-югоизточните издънки на Ихтиманска Средна гора. На изток граничи с Родопите чрез реките Яденица и
                Юндолска, седловина Юндола, Люта река, Аврамова седловина, река Дрешенец и река Места до Разложката
                котловина. На юг - Разложката котловина. От Пирин е отделена чрез Раблевска река, седловината Предел,
                реките
                Кулина, Еловица и Градевска. На запад - Долината на река Струма от сливането и с Градевска до сливането
                ґ с
                Джерман. Долината на река Джерман от сливането и със Струма до Дупнишкото поле.
            </p>
            <p>
                В така очертаните граници Рила заема площ от 2396 кв. километра.
            </p>
            <p>
                Въз основа на релефа ґ и на характерни морфографски белези, планината се подразделя на 4 главни дяла -
                Източна, Средна, Северозападна и Югозападна. За граници им служат реките - Черни Искър, Леви Искър, Бели
                Искър, Рилска, Илийна, Белишка и Станкова, както и билните седловини - Кобилино бранище, Кадиин гроб и
                Горни
                куки. Всеки от главните дялове, от своя страна, се подразделя на няколко поддяла, носещи наименованието
                на
                най-високия или средищен връх.
            </p>
            <p>
                Най-висок (абсолютно) и най-обширен от 4-те основни дяла е Източна Рила, която обхваща 37% от общата
                площ на
                планината. От своя страна Източна Рила се дели на 7 поддяла. Три от тях - Мусаленският, Маришкият и
                Ковашкият са разположени на Мусаленското главно било, а останалите 4 - Славовският, Белмекенският,
                Ибърският
                и Мустачалският на Ибърското главно било. Двете главни била се пресичат при възловия връх Маришки чал,
                разположен на главния вододел на Балканския полуостров, между водосборните басейни на реките Искър,
                Марица и
                Места. В Източна Рила се извисяват 11-те най-високи върха на планината, начело с Мусала (2925.4 м).
                Източно
                от него (свързва ги тесният скалист ръб Трионите) е вторият - Малка Мусала (2902 м). До тях е и третият
                по
                височина и единствен между 2800 и 2900 метра - Иречек (2852 м). В този дял са езерните групи: Мусаленски
                езера, Маричини езера, Ропалишки езера, Якорудски езера и др. В Мусаленската група е и най-високото
                езеро в
                Рила - Леденото (2709 м), разположено непосредствено северно под връх Мусала. В Източна Рила има 9
                туристически хижи и 2 високопланински заслона. На връх Мусала се намира най-високата метеорологична
                станция
                в Югоизточна Европа, построена през 1932 г.
            </p>
            <img src="./images/rila-monastery.jpg" alt="Rila Orthodox Monastery">
            <p>
                Средна Рила е най-малкият дял на планината - заема едва 9% от площта ґ. Нейният релеф обаче е
                най-алпийски
                със средна надморска височина - 2077.17 м. Средна Рила има две главни била - Скакавишко и Рилецко,
                разделени
                от долината на Рилска река. Свързва ги връх Канарата (2691 м), който заема челно място в
                орохидрографската
                характеристика на цялата планина и е известен като “пъп” на Рила. По Скакавишкото главно било се
                открояват 3
                поддяла - Скакавишки, Маринковишки и Шишковски. По Рилецкото било също има 3 дяла - Канарски, Рилецки и
                Бричеборски, т.е. Средна Рила има 6 поддяла. Най-високият връх е Карааланица (Черна поляна) - 2716 м
                (14-и
                по височина в Рила). Забележителни са и върховете: Рилец (2713 м), Йосафица (2697 м), Аладжа слап (2684
                м),
                Водния чал (2683 м). Средна Рила е богата на ледникови езера. Тук са: Рибните езера, Прекоречките езера,
                Мермерските езера, Караомеришките езера, Джендемските езера, Манастирските езера. В този дял се намира и
                най-голямото глациално (ледниково) езеро на Балканския полуостров - Смрадливото, с площ 212 дка. В
                Средна
                Рила има 3 туристически хижи и един високопланински заслон.
            </p>
            <p>
                Северозападна Рила, която се дели на ниска и висока (алпийска) част, заема 24% от общата площ на
                планината и
                е трета по големина и по средна надморска височина - 1555.73 м. Ниската и част обхваща продълговатата
                Говедарска котловина и т. нар. Лакатишка Рила, която е като предпланина на основния масив на Рила.
                Високата
                (алпийска) част се разделя на Мальовишки, Дамгски, Калински, Отовишки и Кабулски поддял. В Мальовишкия
                поддял се намират най-забележителните алпийски обекти на Рила и на България. Това са върховете:
                Мальовица
                (2730 м, символ на българския алпинизъм и планинарство), Купените (най-високият от тях - Големият Купен
                е
                най-високият в Северозападна Рила - 2731 м), Еленин, Орловец, Злия зъб, Двуглав, Ловница, Петлите,
                Орлето и
                ред други. В този дял на планината се намират едни от най-големите и значими езерни групи - Урдините
                езера,
                Мальовишките езера, Еленските езера, Градинските езера, Поповокапските езера, както и най-голямата и
                известна езерна група на Балканския полуостров - 7-те Рилски езера. В Северозападна Рила има изградени
                10
                туристически хижи и 2 високопланински заслона.
            </p>
            <p>
                Югозападна Рила обхваща 30% от планината - най-ниският дял, със средна надморска височина 1306.63 м.
                Дели се
                на две главни била - Северно, съставено от Мечивръшки и Цареввръшки поддял и Южно, разделено на
                Парангалишки, Капатнишки и Хърсовски поддял. Най-висок в този дял е Ангелов връх (2643 м).
                По-забележителни
                са също Голям Мечи (2618 м), Узуница (2606 м), Царев връх (2378 м), Капатник (2170 м) и др. В Югозападна
                Рила има 2 туристически хижи. На територията на този дял се намира един от най-старите биосферни
                резервати в
                България - “Парангалица”, известен с вековните си смърчове.
            </p>
            <p>
                От Рила водят началото си едни от най-известните български реки, изливащи водите си както към Черно,
                така и
                към Бяло море, т.е. през нея минава главният вододел на Балканите. Към Черно море се оттича единствено
                р.
                Искър, но нейният водосборен район в Рила е достатъчно голям, включващ началните ґ притоци Черни, Бели и
                Леви Искър, както и много други по-малки. За начало на река Искър се приемат Чанакските езера в
                Северозападна Рила, близо до циркуса на 7-те Рилски езера. Най-дългата българска река - Марица, както и
                р.
                Места, се вливат в Бяло море, извън територията на България. Първата изтича от Маричините езера, южно от
                връх Мусала, а втората отводнява южните склонове на Източна Рила. Обширен е и водосборният район на река
                Струма (извираща от Витоша), която обира водите на западните и югозападните склонове на Рила и също се
                влива
                в Бяло море, на територията на Гърция. По-важните рилски притоци са Рилска река, Джерман, Дупнишка и
                Благоевградска Бистрица.
            </p>

        </section>
    </main>
    <footer class="navbar">
            <a href="index.html">Начална страница</a>
            <a href="https://www.sinoptik.bg/locations/europe/bulgaria">Времето</a>
            <a href="./contacts.html">Контакти</a>
    </footer>
</body>

</html>
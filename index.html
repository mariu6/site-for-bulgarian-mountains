<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <link rel="stylesheet" href="styles.css">
    <title>Българските планини</title>
</head>

<body>
    <header>
        <h1>
            <p>
                Планините в България
            </p>
        </h1>
    </header>
    <nav class="navbar">
        <a href="index.html">Начална страница</a>
        <div class="dropdown">
            <button class="dropbtn">Планини
                <i class="fa fa-caret-down"></i>
            </button>
            <div class="dropdown-content">
                <a href="vitosha.html">Витоша</a>
                <a href="pirin.html">Пирин</a>
                <a href="rila.html">Рила</a>
                <a href="rodopi.html">Родопи</a>
                <a href="stara-planina.html">Стара Планина</a>
            </div>
        </div>
        <a href="https://www.sinoptik.bg/locations/europe/bulgaria">Времето</a>
        <a href="./contacts.html">Контакти</a>
    </nav>
    <main>
        <aside class="vertical-menu">
            <a href="vitosha.html">Витоша</a>
            <a href="pirin.html">Пирин</a>
            <a href="rila.html">Рила</a>
            <a href="rodopi.html">Родопи</a>
            <a href="stara-planina.html">Стара Планина</a>

        </aside>
        <section>
            <img src="./images/East-Rodopi.jpg" alt="East-Rodopi">
            <p>
                Спокойно можем да наречем България планинска страна. Приблизително половината от нейната територия е
                заета от различни по площ, височина, характер и произход планински образувания. Всички те са брънка от
                мощната верига на Алпо-Хималаите, обхващаща множество планински системи на два континента - Европа и
                Азия.
                Планините в България са изключително разнообразни. Ако им липсва нещо, то това са само “космическите”
                височини и вечните снегове и ледове. Малки и големи, голи и обрасли, заоблени и стръмни, ниски и високи,
                скалисти и откровено алпийски - всички те са достъпни през 4-те годишни сезона и предоставят
                неограничени възможности за отдих, спорт и туризъм.
            </p>
            <p>
                Географската наука посочва 37 планини на територията на България, като 36 от тях са в южната част на
                страната. Стара планина е граница между Северна и Южна България. Именно Стара планина, най-дългата и
                най-голяма по площ, известна още и като Балкана, е дала името на нашия Балкански полуостров. Успоредно и
                южно от нея се простира втората по дължина планинска верига у нас - Средна гора. Тези две планини, освен
                великолепните си природни дадености, са тясно свързани и с историята на нашия народ. Най-внушителната
                планинска система обаче е Рило-Родопският масив, включващ Рила, Пирин, Родопи, Славянка и Стъргач.
            </p>
            <p>
                Рила е шеста по височина в Европа и най-висока на Балканския полуостров (връх Мусала - 2925 м). Пирин е
                най-красивата и алпийска българска планина. Родопите са втората по площ и една от най-интересните наши
                планини по отношение на растителния и животински свят, архитектурата на селищата и културните традиции
                на населението. Славянка и Стъргач са гранични планини с Гърция. Славянка е много интересен туристически
                обект, известен и с находищата си на пирински чай. Източно от Рило-Родопския масив се намират две
                по-ниски планини - Сакар и Странджа. Странджа е тясно свързана с борбите на българите за освобождение от
                турско владичество.
            </p>
            <p>
                Друга планинска система е Планско-Завалската група, включваща 5 планини - Завалска, Вискяр, Люлин,
                Витоша и Плана, разположени в редица, югоизточно от границата със Сърбия. Най-висока, голяма и известна
                от тях е Витоша. Разположена непосредствено южно до столицата, тя е най-посещаваната планина. На нейния
                първенец - Черни връх (2290 м) е поставено началото на организираното туристическо движение в България.
                На 27 август 1895 г., по призива на големия български писател и демократ Алеко Константинов, тук се
                изкачват пеша от София 300 софийски граждани - направо невероятно за онова време!
            </p>
            <img src="./images/Sakar.jpeg" alt="Sakar planina">
            <p>
                Верило-Руйската група обхваща 7 сравнително ниски планини, разположени между границата със Сърбия и Рила
                планина. Това са Руй (гранична със Сърбия и е най-висока в групата - 1706 м), Ездимирска, Стража, Любаш,
                Черна гора, Голо бърдо и Верила. Въпреки малката си надморска височина и неголяма площ, всяка от тези
                планини е интересна сама за себе си. В Голо бърдо например се намира резерватът “Острица”, изключително
                богат на ендeмитни растителни видове.
            </p>
            <p>
                Планинската система Краище има 11 отделни планински образувания. Както при Верило-Руйската група и тук
                планините са малки по площ и сравнително ниски. Най-високи са граничните със Сърбия Милевска и Кървав
                камък, съответно 1733 и 1737 м.
            </p>
            <p>
                В югозападния ъгъл на България е разположена Осоговско-Беласишката планинска група. Осоговска планина и
                Беласица са високи над 2000 метра, а Влахина и Малашевска планина се доближават плътно до тях. Петата
                планина в тази група е Огражден. Четири от планините са на българо-македонската граница, а Беласица е на
                територията на 3 държави - България, Гърция и Македония. Връх Тумба (1881 м) е възелът между трите
                съседни балкански страни.
            </p>
            <p>
                От всичките 37 малки и големи планини, 8 надминават 2000 метра: Рила (връх Мусала - 2925 м), Пирин (връх
                Вихрен - 2914 м), Стара планина (връх Ботев - 2376 м), Витоша (Черни връх - 2290 м), Осоговска (връх
                Руен - 2252 м), Славянка (Гоцев връх - 2212 м), Родопи (връх Голям Перелик - 2191 м) и Беласица (връх
                Радомир - 2029 м). Всички те са обект на туристическа и спортна активност, а Родопите са и доста гъсто
                населени.
            </p>
            <p>
                Около 400 са високопланинските езера у нас, пръснати из циркусите на Рила и Пирин и едно - в Стара
                планина. Има още много естествени езера с друг произход, главно из Родопите и по-малко из Стара планина.
                Това е едно безценно богатство на българската природа, което тепърва ще привлича и омайва хиляди
                любители.
            </p>
            <img src="./images/Footer-lake.png" alt="Lake in the mountain">
            <p>
                Уникалната планинска природа на България все повече се превръща в първостепенна грижа на държавата с
                оглед съхраняването ґ за сегашните и за бъдещите поколения. Създадени са десетки биосферни резервати, а
                огромни територии от Пирин, Рила и Стара планина са обявени за Национални паркове. Националният парк
                “Пирин” е включен в листата на ЮНЕСКО за защитени територии и природни обекти, представляващи
                наднационални, общочовешки ценности.
            </p>
            <p>
                Много са възможностите, които предоставят българските планини за приятно и полезно прекарване на
                свободното време. За автотуристите има достатъчно разклонена пътна мрежа, осигуряваща достъп до
                най-интересните природни, исторически и културни забележителности, както и до всички населени пунктове и
                курорти. Неограничени са възможностите за пешеходен туризъм, който може да се практикува през всичките
                годишни сезони. Главно за неговите нужди в българските планини има построени над 300 хижи (за информация
                и резервации тел. 02/ 9801285) и високопланински заслони - достатъчно гъста мрежа, която позволява и
                най-дългият планински преход да приключи в рамките на един ден.
            </p>
            <p>
                Хиляди са километрите с туристическа маркировка, осигуряваща висока степен на сигурност при придвижване
                в планините. В България е възприета четирицветната лентова лятна маркировка, характерна за повечето
                европейски страни с развит пешеходен туризъм. Основните цветове при нея са червен, син, зелен и жълт, а
                белият цвят е спомагателен. Трябва да се знае, че червената маркировка по принцип е за билата. Зимната
                маркировка е от жълто-черни метални колове, високи между 3 и 4 метра и указва сравнително най-безопасния
                път по даден маршрут при сериозна снежна покривка. При по-голяма част от маршрутите, особено в Рила,
                Пирин и по билото на Стара планина, освен номерация на коловете има и азимутни табели.
            </p>
            <p>
                В българските планини има много добри възможности за ски-спорт в четири големи ски-центъра - Боровец
                (Рила), Пампорово (Родопи), Алеко (Витоша) и Банско (Пирин). С най-висок коефициент е Боровец, където се
                организират състезания за Европейската купа. Боровец е бил и домакин на кръг за Световната купа.
                По-малките ски-центрове с локално значение са - Семково, Паничище, Рилски езера, Мальовица и Говедарци в
                Рила, Безбог в Пирин, Петрохан, Ком, Стражата, Беклемето, Плевен, Узана, Чумерна в Стара планина,
                Здравец, Бяла черква, Персенк, Юндола, Марциганица в Родопите, Ветровала и Конярника във Витоша и други.
                Чудесни условията за ски-туризъм предлагат склоновете на алпийските планини Рила и Пирин, но и Стара
                планина, Родопите, Витоша, Осогово.
            </p>
            <p>
                Българските планини предлагат идеални условия и за един от най-атрактивните и емоционални спортове сред
                природата - алпинизмът. Десетки са алпийските обекти у нас, които представляват интерес и за
                най-изявените катерачи в Европа. На първо място, без конкуренция, е Мальовишкият дял на Рила - люлката и
                центърът на българския алпинизъм - огромен алпийски “стадион”, сред който се извисява най-красивият
                български връх - Мальовица (2730 м). Други известни алпийски обекти са Вихрен и Стъпалата в Пирин,
                Вратцата, Лакатник, Райските скали, Северния Джендем, Мъглиж и Карандила в Стара планина, Комините и
                Резньовете на Витоша, ждрелото на Ерма.
            </p>
            <p>
                Много добри условия има и за други съвременни планински спортове - планински маратон, маунтинбайк,
                делта- и парапланеризъм, рафтинг и каякинг.
            </p>
            <p>
                Красотата, разнообразието и достъпността им през всички сезони правят българските планини желан обект за
                вътрешен и международен туризъм.
            </p>
            <p>
                За здравето, живота и сигурността на туристите и спортистите в планините се грижи отлично организираната
                и екипирана Планинска спасителна служба (ПСС) и над 15 добре обучени кучета. Около 50 щатни и 700
                доброволни планински спасители осигуряват територията на българските планини и чрез самоотвержения си
                труд и любов към хората и планината вдъхват спокойствие и повече увереност у всички любители на
                природата. Централен денонощен пост се помещава в Централата на ПСС в столичния квартал “Лозенец”, тел.
                02/9632000, 0481843, 088621286. Поддържа се постоянна радиовръзка с повече от 250 хижи и постове на ПСС.
                Към Планниската спасителна служба работят три централни бази - в Боровец, Банско и Пампорово, множество
                местни бази - Алеко, Черни връх и Офелиите на Витоша, Вежен, Бъзов дял, Узана и Българка на Стара
                планина, Мечичал над Чепеларе, Здравец в Родопите, над Пловдив, Осогово в едноименната планина над
                Кюстендил. Съществуват и немалко временни и постоянни спасителни постове - Резена и Конярника на Витоша,
                Маркуджиците и Чатарлъка на Рила, Чалин валог, хижа “Яворов” и Шилигарника на Пирин.
            </p>
            <p>
                Структурите на ПСС са участвали успешно в ликвидиране последиците от земетресения и други природни
                бедствия в Турция, Гърция, Армения, Кайро и у нас.
            </p>
            <p>
                И в България вече се извършва и планинска здравна застраховка, обезпечаваща разходите при евентуална
                спасителна акция.
            </p>
            <img src="./images/Planinite-na-Bulgaria.jpg" alt="Map of Bulgaria">
        </section>
    </main>
    <footer class="navbar">
        <a href="index.html">Начална страница</a>
        <a href="https://www.sinoptik.bg/locations/europe/bulgaria">Времето</a>
        <a href="./contacts.html">Контакти</a>
    </footer>
</body>

</html>
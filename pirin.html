<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <link rel="stylesheet" href="styles.css">
    <script src="app.js"></script>
    <title>Прирн планина</title>
</head>

<body>
    <header>
        <h1>
            <p>
                Пирин
            </p>
        </h1>
    </header>
    <nav class="navbar">
        <a href="index.html">Начална страница</a>
        <div class="dropdown">
            <button class="dropbtn">Планини
                <i class="fa fa-caret-down"></i>
            </button>
            <div class="dropdown-content">
                <a href="vitosha.html">Витоша</a>
                <a href="pirin.html">Пирин</a>
                <a href="rila.html">Рила</a>
                <a href="rodopi.html">Родопи</a>
                <a href="stara-planina.html">Стара Планина</a>
            </div>
        </div>
        <a href="https://www.sinoptik.bg/locations/europe/bulgaria">Времето</a>
        <a href="./contacts.html">Контакти</a>
    </nav>
    <main>
        <aside class="vertical-menu">
            <a href="vitosha.html">Витоша</a>
            <a href="pirin.html">Пирин</a>
            <a href="rila.html">Рила</a>
            <a href="rodopi.html">Родопи</a>
            <a href="stara-planina.html">Стара Планина</a>

        </aside>
        <section>
            <img src="./images/pirin-krasiv-peyzazh.jpg" alt="Pirin">
            <p>
                Пирин е най-красивата и с най-ярко изразен алпийски характер планина в България. Тя е втора по височина
                след Рила (в България) и трета на Балканския полуостров (след най-високия връх на Олимп, Гърция - вр.
                Митика, 2917 м ). Пирин се намира в Югозападна България и заема югозападния ъгъл от Рило-Родопския
                масив. Има издължена форма с посока северозапад-югоизток, ограден от реките Струма и Места.
                През вековете планината е била позната под различни имена: тракийското Орбелус (Орбел), означаващо
                “снежна планина”, старославянското Юденица (от юди - самодиви, които в народните представи обитавали
                планината), по-новото славянско Перун, свързано с бог Перун, който според славянската митология е живял
                на връх Вихрен и хвърлял своя огън под формата на гръмотевици, турското Бериде, означаващо “разперен”.
                Според последните проучвания, названието Пирин произхожда от хетската дума “перунаш” - скала, и
                тракийското име Перинтус или Пиринтос.
            </p>
            <p>
                Планината е съставена главно от два вида скали - гранит и карст (мрамор), които на места така са се
                преплели, че границата им разделя върхове, циркуси, даже и езера. Вследствие на продължителното
                заледяване през кватернера, Пирин като цяло има определено алпийски релеф - скалисти върхове и ръбове,
                дълбоки циркуси, добре очертани трогови (ледникови) долини, множество глациални езера.
            </p>
            <p>
                Климатът е планински, но със силно средиземноморско влияние, проникващо по долините на реките Струма и
                Места. Затова и Пирин планина има най-много слънчеви дни през годината в сравнение с Рила, Стара
                планина, Витоша и Осогово. Средногодишната температура край хижа “Вихрен” (около 2000 м н.в.) е 3.7° С,
                средната януарска температура - минус 4.2° С, а средната августовска - 12.8° С. Най-много валежи
                (предимно от сняг) падат през ноември и декември, а най-малко - през август. Средногодишният валеж на
                връх Вихрен варира между 1500 и 1600 мм на кв. м. Най-много облачни дни има през май и декември.
                Преобладаващите ветрове през зимата са северозападните, а през лятото - югозападните.
            </p>
            <p>
                Границите на Пирин (по посока на часовниковата стрелка) са: на север - Рила планина, чрез реките
                Градевска, Еловица и Кулина, седловината Предела (1142 м н.в.) и Раблевска река. На изток е Разложката
                котловина, проломът Момина клисура и Гоцеделчевското поле - долината на река Места разделя Пирин от
                Родопите. На юг границата върви последователно по река Мътница и река Буровица, отделящи я от планините
                Стъргач и Славянка, Парилската седловина (1170 м н.в.) я отделя от Славянка, както и реките Голешевска и
                Калиманска. На запад граничи с Петричкото поле, Кресненската клисура и Симитлийското поле - долината на
                река Струма я отделя от планините по западната ни граница - Огражден, Малашевска и Влахина.
            </p>
            <p>
                Пирин заема площ приблизително от 1210 кв. км. Въпреки неголемите си размери и добре очертаното главно
                било, планината се разделя на 3 съставни дяла - Северен Пирин, Среден Пирин и Южен Пирин. Гранични между
                тях са двете седловини на централното било на планината - Тодорова поляна (1883 м н.в.) и Попови ливади
                (Папаз чаир - 1430 м н.в.).
            </p>
            <img src="./images/Todorka_peak_red.jpg" alt="Todorka peak">
            <p>
                Северен Пирин е най-големият (74% от общата площ на планината), най-дългият (42 км по права линия),
                най-високият, най-красивият и най-посещаваният дял. Наброяват се около 60 върха с височина над 2500 м.
                Тук е първенецът - Вихрен (2914 м), както и другият, надвишаващ 2900 м връх - Кутело (2908 м). Тук са
                още Бански Суходол (2884 м), Голям Полежан (2851 м), Малък Полежан (2822 м), Каменица (2822 м), Баюви
                дупки (2820 м) и много други, както и уникалният карстов ръб Кончето, който не слиза под 2810 метра. По
                Северен Пирин се редуват карстови и гранитни била, но трите най-високи върха и ръбът Кончето се намират
                именно на главното карстово било, заедно с няколко други високи върха и интересни странични ръбове -
                Стъпалата, Средонос, Котешкия чал, Църномогилски чал. От централното било на Северен Пирин се отделят 4
                главни отклонения. От север на юг това са: Синанишкото, което носи името на най-красивия връх - Синаница
                (2516 м) - един от най-импозантните и посещавани в цялата планина. Най-високият връх на Синанишкото
                отклонение е връх Георгиица (2589 м); Тодориното отклонение - с най-висок връх Тодорин (2746 м), по
                чиито северни склонове се намират най-добрите ски-писти в Пирин; Полежанското - с най-висок връх Голям
                Полежан (2851 м) с едни от най-красивите пирински върхове - Дженгала (2730 м), Стражите (2810 м), Газей
                (2761 м), Дисилица (2700 м); Каменишкото, с най-висок връх - Каменица (2822 м), красиво и величествено с
                върховете си Малка Каменица (2679 м), Яловарника (2763 м), Зъбът (2688 м), Куклите (2686 м).
            </p>
            <p>
                В този дял на планината се намират и всички ледникови езера (140-150 на брой), като сред най-интересните
                езерни групи са Бъндеришки езера, Василашки езера, Георгийски езера, Влахински езера, Валявишки езера,
                Кременски езера, Самодивски езера, Газейски езера. Най-голямото езеро в Пирин е Поповото (Папазгьол) -
                124 дка, което е и най-дълбоко - 29.5 м. Най-високото ледниково езеро на Балканите е Горно Полежанското
                (на 2710 м). Особен интерес представлява с местоположението си, големината, красотата и с мястото си в
                нашата история Тевното езеро - един от символите на Пирин.
            </p>
            <p>
                В Северен Пирин се намират и почти всички средства за подслон (с изключение на 2 хижи). Дванайсет хижи и
                4 заслона са на разположение на планинарите през цялата година. Маркировката (лятна и зимна) е
                изключително ясна и чудесно поддържана.
            </p>
            <img src="./images/koncheto.png" alt="Pirin - koncheto">
            <p>
                Най-малкият по площ дял на планината е Среден Пирин - 6.7%. Той е и най-къс и в по-голямата си част е
                обрасъл предимно с широколистни гори. Тук е царството на пиринския чай, виреещ по високите и тревисти
                голи части на този дял на планината. Най-високият връх на Среден Пирин е Ореляк (2099 м), на който се
                издига телевизионна ретранслаторна кула. Гледан от запад, той наподобява орел, разперил крилете си преди
                полет. Други по-известни върхове са: Баба, Чала, Сеното, Мурата - под 2000 м. Южната, по-висока част на
                Среден Пирин е мраморна, а северната - гранитна. В тази част на планината няма езера. Има само 2
                туристически хижи - “Попови ливади”, (“Папазчаир”) и “Малина”. Единственият маркиран маршрут минава по
                билото на Среден Пирин.
            </p>
            <p>
                Южен Пирин заема 19.3% от общата площ. Това е най-ниският, най-заобленият и по-слабо посещаван дял на
                планината. Високата му част е заета плътно от иглолистни гори (смърч, бор), на места примесени с
                широколистни (бук). Най-високият връх е Свещник (1975 м), следван от Моторог (1970 м), Ушите, Сарапеля и
                т. н. Изграден е от гранит в централните части и от мрамор по периферията. В този дял на планината няма
                езера, не са изграждани и хижи. Има само един маркиран туристически маршрут между хижа “Попови ливади” и
                село Петрово, като част от международния път Е-4.
            </p>
            <p>
                Пиринските реки събират водите си от белоснежните му върхове и сините езера, за да ги влеят в р. Струма,
                или в р. Места. Главното било на планината е вододел между тези две големи български реки. По-големите
                притоци на р. Струма от север на юг са: Влахинска река, Санданска Бистрица, Мелнишка река и Пиринска
                Бистрица (най-дългата река, извираща от Пирин). Изтичащите към Места от север на юг: Бела река, Изток
                (събираща голяма част от подземните води на карстовото било), Глазне (течаща под това име след сливането
                на Бъндеришка и Демянишка река), Дисилица, Ретиже (водеща началото си от най-голямото пиринско езеро -
                Папазгьол), Каменица, Брезнишка и Мътница.
            </p>
            <p>
                Заради уникалната природа на планината през 1976 г. беше създаден Национален парк “Пирин”, който
                понастоящем обхваща почти целия Северен Пирин и има площ от около 40 000 хектара. Предвид изключителната
                му ценност, надхвърляща границите на България, от 1983 г. с решение на ЮНЕСКО парк “Пирин” е включен в
                конвенцията за защита на световното културно и природно наследство като биосферен Национален парк. В
                Пирин има и 3 биосферни резервата: “Баюви дупки - Джинджирица” (в рамките на Националния парк), “Тисата”
                (също в Северен Пирин) и “Орелек” (в Среден Пирин).
            </p>
        </section>
    </main>
    <footer class="navbar">
        <a href="index.html">Начална страница</a>
        <a href="https://www.sinoptik.bg/locations/europe/bulgaria">Времето</a>
        <a href="./contacts.html">Контакти</a>
    </footer>
</body>

</html>